# disappearing-atms

Zo omstreeks de jaren 70 van de vorige eeuw wilden banken bij wijze van spreken op elke hoek van de straat een filiaal bezitten. Midden jaren 80 kwam daarin een kentering met de komst van elektronisch bankieren voor particulieren. Nog later, in 1997, was er de introductie van internetbankieren. De consument hoefde voor veel bankzaken niet langer een kantoor van de bank te bezoeken. Hij kon het zelf makkelijk makkelijk via Internetbankieren regelen. Het maakte bankkantoren overbodig. Maar met het sluiten van bankkantoren verdwenen ook de geldautomaten uit het straatbeeld. Geld pinnen in de buurt werd steeds vaker een probleem. In veel kleinere gemeenten en dorpen verdwenen de geldautomaten. En op drukke locaties waren er te veel geldautomaten vaak van concurrerende banken vlak naast elkaar. Drie grote banken onderkenden de problemen en werden het onderling eens over plaatsing van de bankneutrale gele geldautomaat in alle kleine dorpskernen en landelijke gebieden: de 'Geldmaat'.
